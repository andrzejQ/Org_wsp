---
layout: post
title:  "Systemy płac"
date:   2017-03-23 06:50:00 +0100
categories: komentarz samoorganizacja partycypacja
---

W samoorganizacji nie ma wzorcowych systemów płacowych, ale jest zasadą, że reguły
wynagradzania są jawnym tematem dialogu organizacyjnego. 

W książkach: 
* [Andrzej Blikle, "Doktryna jakości - Rzecz o turkusowej samoorganizacji"](https://www.moznainaczej.com.pl/ksiazka-i-artykuly/doktryna-jakosci), 
* [Frederic
Laloux, "Pracować inaczej"](https://moznainaczej.com.pl/f-laloux-pracowac-inaczej), 

można przeczytać o różnych aspektach systemu wynagrodzeń. Można
poznać przykłady dobrze sprawdzających się systemów płac, choć wyraźnie trzeba powiedzieć, że nie
ma wzorcowego systemu wynagrodzeń.

![Rys.8.7-1.Dzwignia_premiowa.jpg]({{ site.baseurl }}/assets/img/Rys.8.7-1.Dzwignia_premiowa.jpg "Rys. 8.7-1. Dzwignia premiowa.jpg"){:style="float:right;width:33%;"} 
Z systemem płac wiązany jest często **system premii motywacyjnych**  
<small>- zob. [Blikle] 8.7 Dźwignia premiowa ― zachęcanie do stwarzania pozorów. --> </small>

O motywacji sporo pisze Andrzej Blikle - w "twierdzeniu o marchewkiju"
pokazuje nie tylko **nieskuteczność motywacji zewnętrznej**, ale wręcz
jej przeciwskuteczność, rujnującą współpracę zespołową i wydajność
organizacji jako całości. Nieufność i wrogie relacje w hierarchicznych
warstwach organizacji przenoszą się na tych dla których praca jest
wykonywana stąd końcowa porażka jest gwarantowana.

**Czy można inaczej?** Można - są przykłady, choć nie do prostego skopiowania.

Blikle eksperymentował w swojej firmie z systemem Toyota UK. Wynagrodzenia są przypisane do
stanowisk. Premii nie ma - są jakby na stałe wliczone w wynagrodzenie. Pracownik nie podlega
manipulacji za pomocą premii. System wynagrodzeń ewoluuje z analogicznymi wynagrodzeniami u
konkurencji (czyli jest wdrożony proces śledzenia wynagrodzeń) oraz wynikami całej firmy.

Laloux i Blikle opisują systemy wynagrodzeń w nowoczesnych organizacjach działających na
zasadzie samoorganizujących się zespołów. Tam wynagrodzenia nie są celem, ale ogólnie są wysokie,
ze względu na duże przychody wynikające z pracy zespołowej.

Można porównać współpracę w organizacji do współpracy w drużynie piłkarskiej. Warunkiem
wygrania jest najpierw zbudowanie komunikacji i zdrowych relacji w zespole. Każdy
zawodnik wie gdzie jest bramka-cel. Jak ktoś jest np. obrońcą to nie stoi
wyłącznie na swoim wąskim zakresie obowiązków, ale potrafi wyręczyć napastnika i nawet strzelić
bramkę.

W samoorganizacji też nie ma idealnych systemów płacowych, ale jest zasadą, że reguły
wynagradzania są jawnym tematem dyskusji organizacyjnych w kontekście zmieniających się
uwarunkowań rynkowych. W przypadku wysokich wynagrodzeń można nawet zaobserwować skrajne
uproszczenia, jak równe zarobki na osobę wynikające z wyniku finansowego firmy - 
ale oczywiście przy założeniu, że  wszyscy wnoszą swoje zaangażowanie w osiąganie zespołowego celu, 
niezależnie od zajmowanego stanowiska. 
Ta skrajność świadczy tylko o tym, że sprawa nie jest prosta do rozwiązania - tak samo jak sytuacje konfliktowe,
które są drugim ważnym tematem wymagającym bieżącego rozwiązywania w dialogu organizacyjnym.




